# cs-apis

Seznam českých a slovenských veřejných API s bezplatným nebo placeným
přístupem. Snaha o katalogizaci tuzemských API po vzoru
[ProgrammableWeb](http://www.programmableweb.com/).

## K čemu je to dobré?

- Zjistíme, co tady máme všechno k dispozici a na čem můžeme stavět nové
  aplikace. Kolik je vůbec tuzemských webových API? Jak rychle vznikají
  nová?
- Je poučné sledovat, jak jsou navržena existující API, jakou mají
  dokumentaci, jaké technologie využívají, zda ta API někdo používá,
  co dělají jejich autoři dobře a co zřejmě dělají špatně.

## Jak přidám nové API?

Funguje to jako klasická [Wiki](https://cs.wikipedia.org/wiki/Wiki), akorát
v rámci GitHubu. [Založte](https://github.com/join) si GitHub účet. Je to
hned a je to zadarmo. Potom
[založte novou stránku](https://github.com/honzajavorek/cs-apis/wiki/_new).

- Kromě názvu přidejte popis, odkaz na dokumentaci, použité technologie
  a klíčová slova, podle kterých půjde stránka snadno vyhledat.
  [Příklad](https://github.com/honzajavorek/cs-apis/wiki/Fio-Banka).
- Nedávejte do názvu zkratku *API*. Každá stránka tady popisuje nějaké API,
  takže je to nadbytečné.

Lze samozřejmě i
[upravovat](https://github.com/honzajavorek/cs-apis/wiki/Fio-Banka/_edit)
existující zápisy.

## Kdo za tím stojí?

Nikdo a všichni. Obsah tohoto repozitáře je
[volné dílo](https://cs.wikipedia.org/wiki/Voln%C3%A9_d%C3%ADlo).
`cs-apis` založil a spravuje [Honza Javorek](https://github.com/honzajavorek/).
Koho to pobaví, může Honzu považovat za
SA[BDFL](https://en.wikipedia.org/wiki/Benevolent_Dictator_for_Life) tohoto
projektu.
