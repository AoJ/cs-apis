# cs-apis

Seznam českých a slovenských veřejných HTTP API s bezplatným nebo placeným
přístupem. Snaha o katalogizaci tuzemských API po vzoru
[ProgrammableWeb](http://www.programmableweb.com/).

## K čemu je to dobré?

- Zjistíme, co tady máme všechno k dispozici a na čem můžeme stavět nové
  aplikace. Kolik je vůbec tuzemských webových API? Jak rychle vznikají
  nová?
- Je poučné sledovat, jak jsou navržena existující HTTP API, jakou mají
  dokumentaci, jaké technologie využívají, zda ta API někdo používá,
  co dělají jejich autoři dobře a co zřejmě dělají špatně.

## Vím o nějakém HTTP API - jak ho přidám?

[Založte *issue*](https://github.com/honzajavorek/cs-apis/issues/new) nebo
pošlete *Pull Request*. Nerozumíte-li předcházející věte, následujte tyto kroky:

1. [Založte](https://github.com/join) si GitHub účet. Je to hned a je to
   zadarmo.
2. [Duplikujte](https://github.com/honzajavorek/cs-apis/fork) (*fork*)
   repozitář pod svůj GitHub účet.
3. Přečtěte si [způsob, jakým jsou zápisy organizovány](https://github.com/honzajavorek/cs-apis/blob/master/CONTRIBUTING.md),
   ať v nich neděláte nepořádek.
4. Podle [tohoto návodu](https://help.github.com/articles/creating-and-editing-files-in-your-repository)
   přidávejte klikáním a psaním nové zápisy do složky `apis`.
   Nebo upravujte ty existující. Změny v souborech ukládejte zeleným
   tlačítkem (*commit*).
5. Vpravo nahoře u vaší kopie repozitáře najdete [tlačítko *Pull Request*](https://github-images.s3.amazonaws.com/help/pull_requests/pullrequest-send.png),
   které pošle změny zpět sem, do hlavní verze. Ještě tam bude obrazovka
   shrnující změny - tam napiště, co jste vlastně přidávali nebo měnili.
   Hotovo.

## Provozuji HTTP API - mohu zápis spravovat?

Pokud jste provozovateli nějakého API, můžete jej sem přidat jako
kdokoliv jiný. Stejně tak můžete v zápisu opravovat informace, změní-li se
nebo je-li v nich chyba. Pokud je na vás postup výše příliš složitý,
[založte alespoň *issue*](https://github.com/honzajavorek/cs-apis/issues/new),
přinejhorším napište e-mail [Honzovi](https://github.com/honzajavorek).

## Jak zde mohu vyhledat nějaké API?

Nejlépe využitím [vyhledávání](https://github.com/honzajavorek/cs-apis/search?q=fio).
Kvalita výsledků se bude samozřejmě odvíjet od kvality zápisů.

## Kdo za tím stojí?

Nikdo a všichni. Obsah tohoto repozitáře je
[volné dílo](https://cs.wikipedia.org/wiki/Voln%C3%A9_d%C3%ADlo).
`cs-apis` založil a spravuje [Honza Javorek](https://github.com/honzajavorek/).
Koho to pobaví, může Honzu považovat za
SA[BDFL](https://en.wikipedia.org/wiki/Benevolent_Dictator_for_Life) tohoto
projektu.
